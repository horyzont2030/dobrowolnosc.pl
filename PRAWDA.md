https://www.facebook.com/jarekguc/posts/-prawda-w-czasach-covid-1984-co-nas-wyzwoli-co-nas-uleczyjaka-jest-droga-wychodz/3049755835137961/

 ZARAZA COVID - 1984

„Jedynym sposobem walki z zarazą jest uczciwość”. Albert Camus
I nie chodzi, rzecz jasna ( w każdym razie nie wyłącznie), o „Covid-19” a bardziej o stan świata który lepiej opisać jako „Covid-1984”

NAUKA KORZYSTANIA Z PRAWDY

Korzystania z prawdy trzeba się nauczyć.
Z radykalnym byciem w prawdzie trzeba się oswoić.
W godnym polecenia filmie o kryzysie finansowym roku 2008-2009 „Big Short” padają słowa:
„Prawda jest jak poezja, a większość ludzii ku**a nie lubi poezji”
(“Truth is like poetry. And most people fucking hate poetry.” Adam McKay, scenarzysta Big Short)

Cóż - trzeba się oswoić z poetyką prawdy.
Trzeba nauczyć używać prawdy, jako narzędzia uprawnionej obrony koniecznej.

Pierwszą kwestią jest porzucenie naiwnych wyobrażeń o tym, że prawda jest stała i niezmienna. To co stałe i niezmienne jest martwe. Prawda żyje - jest Życiem.

Jiddu Krishnamurti pisze w swojej, niezwyczajnie prowokującej do niezależnego, dojrzałego i twórczego myślenia, książce „Wolność od znanego”:

"Gdy ujrzycie, że prawda jest czymś żywym, poruszającym się, nieznającym spoczynku (…) wtedy też zrozumiecie, że żywym elementem prawdy jest to, czym obecnie jesteście - wasz gniew, wasza brutalność, wasza przemoc, rozpacz, cierpienie i smutek….”

Poszukiwanie prawdy jest spoglądaniem w twarz rzeczywistości - przejmowaniem odpowiedzialności za świat, za siebie samych, za to myślimy, co czujemy i co robimy.

Dzięki poszukiwaniu prawdy znika litowanie się nad sobą i poszukiwanie lepszego samopoczucia przez możliwość zrzucania winy na innych ludzi i użalania się nad swoim nędznym losem.

Prawda jest jak roślina wymagająca codziennej opieki, konsekwencji i umiejętnego uprawiania. Prawda wymaga pielęgnowania.

PRAWDA LEŻY POŚRODKU

Prawda wcale nie musi być banalnie jednoznaczna i oczywista. Prawda żyje - jest stale zmienna. Prawda to proces. Jest funkcją dominujących intencji - intencji poszukiwania prawdy, intencji brania odpowiedzialności i uczestnictwa w wyłanianiu się opieranej o prawdę świadomości.

Dążeniem do prawdy jest branie odpowiedzialności za swoją świadomość i podnoszenie świadomości innych ludzi - świata.
Prawda wyłania się stale przez szczere dociekanie prawdy
Prawda to proces. Zawsze można nawrócić się na prawdę.
Każdemu można dać szansę takiego nawrócenia.

Prawda wykuwa się w swobodnym dialogu, ścieraniu się poglądów, szanowaniu zdania różnych stron rozmowy - wzajemnym inspirowaniu się przez oponentów. Prawda jest tym co jest w centrum - jest wynikiem twórczego ścierania się różnych spojrzeń, podejść i ocen. Prawda, wbrew powszechnym przekonaniom, wcale nie jest domeną skrajności. Nie z tego bierze się jej radykalność.

„Kłamstwo nie staje się prawdą tylko dlatego że wierzy w nie więcej osób”
Oscar Wilde

To do jest charakterystyczne w zwalczaniu i ukrywaniu prawdy - a co widać teraz szczególnie mocno - to tworzenie wyraźnego dychotomicznego podziału na to co pozornie prawdziwe i pozornie nieprawdziwe z eliminowaniem takiego właśnie środka, centrum, zbioru wspólnego - tygla w którym wytapia się surowa, twarda jak stal a jednocześnie żywa i zmienna, w swojej autentyczności, prawda.

Przy takim prostym dwubiegunowym podziale - mając dostęp do mass mediów - łatwo przesuwać w kierunku prowadzenia planowej narracji ukrywania prawdy, ze środka, to co taką fałszywą narrację wspiera, a wrzucać w kocioł nonsensów, teorii spiskowych, aberracji to do tej narracji niej nie pasuje - obracając w niwecz zdrowe, żywe centrum prawdy.

Dlatego walczące kłamstwo tak potrzebuje jak najszerszego marginesu absurdów, teorii spiskowych i bajdurzenia lunatyków. Mimo iż na pozór, kilkoma administracyjno-finansowymi ruchami, mogłoby się rozprawić z nimi, pozwala na ich istnienie bo to jest wygodne i korzystne w eliminowaniu zdrowej prawdy, mieszczącej się pośrodku. Zawsze można użyć argumentu, że przecież wolność słowa jest w rozkwicie, skoro można wyrażać tak skrajne poglądy. Celem prawdziwym jednak jest eliminacja tego co po środku. Potrzebny jest śmietnik, w którym można to zakopać, bagno w którym można utopić.

Po czym możemy stwierdzić deficyt prawdy w przestrzeni publicznej? Po braku dyskusyjnego, dialogowego środka - centrum. Po ścieraniu się skrajnych stanowisk nie rodzącym wniosków, konsensusu - nie posuwającym spraw do przodu, a wywołującym coraz głębszą polaryzację i coraz mocniejsze siłowe starcia.

I kiedy mówimy o środku, wcale nie chodzi tu o przestrzeń kiepskiego kompromisu, a raczej o stale aktywny reaktor atomowej energii i mocy prawdy, gdzie ścierające się w dojrzały sposób siły kreują wyższą wartość, nieustannie wynosząc świadomość na wyższy poziom.

„(…) kto prawdę mówi, ten niepokój wszczyna.” C.K. Norwid

Szerokość i głębokość takiego środka - żyjącego centrum prawdy - stabilizuje system, utrzymuje go w równowadze, tak jak szerokość i waga klasy średniej stabilizuje społeczeństwo.

Prawda zatem będzie ośmieszana przez kwalifikowanie jej do teorii spiskowych. Do zwalczania prawdy będą pozyskiwani i promowani nieświadomi swojej roli lub interesownie zaangażowani „pożyteczni idioci” - wpisujący się w jedyną słuszną narrację z pozornie niezależnymi opiniami.
[ Jak mówi opis w Wikipedii: „negujący, umniejszający lub usprawiedliwiający wszelkie relacje odbiegające od oficjalnej,
albo propagandy” https://pl.wikipedia.org/wiki/Po%C5%BCyteczny_idiota ]

albo kreująca całe narracje pop-inteligencja jak ją nazywa Tomasz Wróblewski w tym odcinku; „Wolności w remoncie” https://www.youtube.com/watch?v=A1fCQrm0u_Q&t=1s

POMOCNICY PRAWDY

Mądrość i niezależne myślenie to prawdziwi pomocnicy prawdy.

Choć trudno w to może dziś uwierzyć patrząc wokół i mając ochotę walić prawdą w prawo i w lewo jak sztachetą wyrwaną z płota na wiejskim weselu („Sorry taki mamy klimat”) prawda może być elegancka i dyplomatyczna.

Prawda nobilituje, uszlachetnia posługującego się prawdą.
Dyplomatyczny wymiar prawdy określają słowa Henrye’go Kissingera "Dyplomacja jest sztuką powstrzymywania się od użycia siły."

Jeden z moich mentorów uczył mnie ciekawej zasady: Dyplomatycznego ostrzegania oponenta, że za chwilę zostanie użyta przeciw niemu prawda, i że nie będzie to dla niego doświadczenie dobre ani przyjemne... więc może warto skorzystać z szansy wycofania się z kłamstwa, póki to możliwe. Zawsze można dać taki czas na „nawrócenie się na prawdę”

Wobec chamskiego kłamstwa odpowiadanie prawdą jest jak symboliczne policzkowanie adwersarza białymi rękawiczkami.
Może prowadzić do pojedynku ale jest eleganckie i zgodne z zasadami savoir vivre.

Wobec kłamliwego prostactwa uprawnione jest stosowanie daleko posuniętej, prostej w środkach wyrazu asertywności, bazującej na rozumieniu ludowej mądrości wybrzmiewającej z tego metaforycznego obrazka:
"Kłótnia z idiotą jest jak gra w szach z gołębiem. Nieważne jak dobrze grasz, gołąb powywraca figury, nasra na szachownicę i będzie dumny z wygranej" Nie ma co grać w szachy...

RADYKALIZACJA

Co robić radykalizując się w prawdzie?
Rozumieć jej mechanizmy
Rozumieć co się z nią dziś wyprawia.
Szukać niezależnie, myśleć krytycznie, patrzeć uważnie
Pytać konsekwentnie. Mówić szczerze. Rozmawiać bez strachu
Być równie bezczelnym prawdą
jak używający kłamstwa są nim bezczelni.

Ośmieszać prawdą powszechne otumanienie kłamstwem.
Wyrywać prawdę z cienia kawałek po kawałku, krok po kroku.
Gromadzić się wokół prawdy.
Tworzyć centrum - przestrzeń swobodnego kształtowania się prawdy.
Ne bać się żywej natury prawdy.
Wiedzieć i dawać wyraz przekonaniu, że:

PRAWDA NAS WYZWOLI!

Bądźcie zdrowi
Wystawiajcie twarz do słońca
i podajcie dalej...
Ktoś może potrzebować tej refleksji

\JG/ 220620
